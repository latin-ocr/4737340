4

centum allatis demonstrari. Ut *vero consentaneum est, mul-
tum scribendo Plutarchum in dies maiorem sibi comparasse
hiatus effugiendi habilitatem, ita animadvertere mihi visus
sum, illos Plutarchi libros, qui maturiorem referunt provec-
tioremque aetatem, verborum quoque collocatione excellere
lenius placidiusque fluente, quare iure eum dictionis istas sale-
bras non admisisse dicas nisi hiatus causa evitandi. Diverso
sensu librarii verba Plutarchi simpliciorem in ordinem mu-
tantes multis locis hiatuum exstitisse auctores a nobis accu-
sandi sunt, in quibusdam laesarum aurium iam coarguti
editione Duebneriana, quae ex. gr. 1018 b, ubi apud Wyt-
tenb. legitur ἐν ὅσαις λέγεται ἡμέραις τᾶ ἑπτάμηνα. . . τελεο-
γονεῖσθαι, veram haud dubie restituit scriptoris manum ex-
hibens ἡμέραις λέγεται ⁷).

Gravius haud paullo argumentum est hiatuum raritas,
de qua ante Benselerum neminem quicquam monuisse vix
poteris satis mirari, cum exemptis illis — et ne hi quidem
multi sunt — quos aut non potuit Plutarchus aut certis de
causis noluit evitare Β) , vix tertia quaque pagina editionis
Francofurtanae singuli restent, quod qui casui vellet tribuere,
illi certe Anticyra tantum non omnis esset destinanda. Ac-

7) Simili ratione librarii Plutarchum 145 a asperserunt maculis inso-
lentiorem accusativum quem vocant consequentiae ὥς τὸν θάλαμον αὐτῇ
διδασκαλεῖον εὔταξίας . . . γενὴσόμενον. ‘O δὲ. .. in genetivum corrum-
pentes ὥς τοῦ θαλάμου αὐτῇ διδασκαλίου (sic) εὕταξίας , .. γενησο-
μένου. Ὁ δὲ . . . Illum genetivo non solum non deteriorem, ut Wytten-
bachio visus est, sed longe elegantiorem recte revocavit Duebnerus, ipse
quod noli oblivisci, nihil de hiatu removendo suspicatus.

8) Hos qui suerint ostendere praecipue disputationis est nostrae. Ne
tamen examinaturus quae de hiatuum numero a nobis dicentur, nimis sis
impeditus, apponam hic Sintenisii verba epist. pag. 8: „nec articuli offen-
dunt hiatus facientes, nec praepositiones nec καὶ particula nec numeralia
nec quae unam notionem efficiunt nec denique in quibus intercedente inter-
punctione pausa fit.“

