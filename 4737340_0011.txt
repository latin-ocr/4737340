Plutarchi Moralia quod saepe viri docti conquesti
sunt plus iusto neglegi, per viginti tres annos superiores
novo probatum est documento. Postquam enim Benselerus
libro „de hiatu in scriptoribus graecis“ a. h. s. XLI scripto
multa de Plutarcho quoque protulit prius non audita, in
Vitis parallelis quid sit de placitis eius statuendum docente
Sintenisio¹) nemo exstitit qui eandem curam impenderetMo-
ralibus. Quin etiam vidi qui prorsus tacentes de Benseleri
disputatione coniecturas commendarent hiatum, qualem ille
censuerat removendum, Plutarcho ultro, intrusuras, qui sive
ignorarunt quae Benselerus de hac re scripserat, sive refuta-
tione ea esse indigna putarunt, pariter sunt vituperandi ²).
Sintenisio autem praestare dicenti, quaestionem de Plutarchi
hiatus evitandi studio differri totam, donec apparatu quem
dicunt critico Moralia sint ornata ³), non est assentiendum.
Nam de nonnullis singularibus locis diiudicare licet difficile
sit ac lubricum codicibus nondum omnibus exploratis, de

1) data „de hiatu in Plutarchi vitis parallelis epistola ad Hermannum
Sauppium“ Servestae Anhaltinorum a. 1845 , quam integram iterandam
curavit in quarto volumine editionis Vitarum Lipsiae a. 1846 edito.

2) Est inter hos G. Thilo, qui pag. 32 dissertationis suae „de Var-
rone Plutarchi quaestionum Romanarum auctore praecipuo“ Bonnae a. 1853
editae proposuit Moral. 280b legendum ro* τῷ σκύτει ἐν ἤθει καθι-
κνεῖσθαι.

3) cl. o. 1. pag. 5 „de Moralibus non quaero nec potest mea
sententia quaerere nisi qui novis ac bonis instructus praesidiis id aggrediatur“
et finem praefat. vol. lV. vitarum.

1

